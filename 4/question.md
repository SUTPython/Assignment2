+ محدودیت زمان: ۳ ثانیه
+ محدودیت حافظه: ۵۱۲ مگابایت

----------

**اسی** *(Esi)*، ملقب به **رنک ابن‌زیاد**، از رنک‌های خفن و درجه‌دار جزیره‌ی برقی‌هاست. رنک شدن و موفقیت اسی نه به خاطر خر زدن زیاد، بلکه به خاطر تلاش و کوشش او در نوشتن جزوات و همچنین سیستم **فوق‌پیشرفته** آرشیو بندی جزوه‌های اوست. اسی پس از حاضر شدن پای منبر اساتیدش و نوشتن جزوه‌های هر جلسه، آن‌ها را به صورت `pdf` تبدیل کرده و در گوگل درایو خود ذخیره می‌کند. همچنین یکی از ابزار‌های پیشرفته او، **چسباندن جزوات** تعدادی از جلسه‌ها به یکدیگر است تا مطالعه آن‌ها برایش آسان‌تر شود.

اسی از ابزار فوق‌پیشرفته چسباندن جزوات در **دو مرتبه** برای دو آزمون مهم **میان‌ترم** و **پایان‌ترم** استفاده می‌کند. یعنی اگر تعداد کل جلسات درس یک استاد $n$ باشد و میان‌ترم بین جلسات $x$ ($1 \le x \le n-1$) و $x+1$ برگزار شود، اسی تمام جزوات مربوط به جلسات $1$ تا $x$ را به هم‌دیگر می‌چسباند و یک `pdf` از تمام آن‌ها می‌سازد تا راحت‌تر بتواند برای میان‌ترم درس بخواند و همچنین برای پایان‌ترم هم کاری مشابه انجام می‌دهد، اما این‌بار تمام جزوات تمام جلسات (جلسات $1$ تا $n$) را به هم‌دیگر می‌چسباند تا دوباره یک `pdf` واحد از تمام جلساتی که از آن‌ها در آزمون سوال پرسیده می‌شود داشته باشد.

دلیل ملقب شدن اسی به **رنک ابن‌زیاد**، یک ویژگی اخلاقی **خبیثانه‌ی** اوست. اسی برای اینکه می‌خواهد خودش تنها رنک برحق جزیره برقی‌ها باشد، پس از اتمام هر ترم و پاس کردن درسی، ترتیب تمام جزوات مربوط به آن درس را در پوشه درس در گوگل درایو خود به هم میریزد تا در صورتی که دیگر دانشجویان به گونه‌ای توانستند به گوگل درایو او دسترسی پیدا کنند، نتوانند تشخیص دهند که کدام فایل مربوط به کدام جلسه است.

دانشجویان جزیره‌ی برقی‌ها که با درس خواندن بیگانه هستند، هر طور که شده به آرشیو جزوات اسی دسترسی پیدا کردند. اما آن‌ها در پوشه هر درس صرفا $n+2$ فایل به همراه حجم آن‌ها می‌بینند اما **نمی‌دانند** کدام جزوه متعلق به کدام جلسه است. **(از این تعداد فایل** $n$ **فایل مربوط به جلسات** $1$ **تا** $n$ **و دو فایل مربوط به جزوات به هم چسبانده شده‌ی میان‌ترم و پایان‌ترم هستند که حجم هر کدام برابر مجموع تمام فایل‌هایی است که به هم‌چسبانده ایم)**

آن‌ها که گیج شده‌اند از شما کمک می‌خواهند تا تشخیص دهند از این تعداد فایل کدام فایل مربوط به **میان‌ترم** و کدام فایل مربوط به **پایان‌ترم** است. _(تا بلکه بتوانند درس‌ها را پاس کنند)_

# ورودی
در سطر اول ورودی عدد صحیح و مثبت $n$ داده می‌شود. که نشان‌دهنده‌ی **تعداد جلسات تدریس** است.

$$1 \le n \le 1000$$

در سطر دوم ورودی $n+2$ عدد صحیح و مثبت $ a_1, a_2, \ldots, a_{n+2} $ داده می‌شود. که نشان‌دهنده‌ی **حجم فایل‌های جزوات** است.

$$1 \le a_i \le 10^4$$

**تضمین می‌شود همواره جوابی برای این مسئله وجود دارد.**

# خروجی

در تنها سطر خروجی **دو عدد صحیح و مثبت** که با فاصله از هم جداشده‌اند را چاپ کنید که عدد اول نشان‌دهنده‌ی **حجم فایل میان‌ترم** و عدد دوم نشان‌دهنده‌ی **حجم فایل پایان‌ترم** است.

# مثال

## ورودی نمونه ۱
```
6
1 2 3 6 2 5 7 20
```


## خروجی نمونه ۱
```
6 20
```

اگر فرض کنید حجم فایل جلسه اول $1$، جلسه دوم $2$ و جلسه سوم $3$ باشد و میان‌ترم بین **دو جلسه سوم و چهارم** برگزار شود، حجم فایل میان‌ترم برابر $1+2+3 = 6$ و حجم فایل پایان‌ترم برابر $1 + 2 + 3 + 2 + 5 + 7 = 20$ خواهد شد.

## ورودی نمونه ۲
```
3
5 11 16 4 20
```


## خروجی نمونه ۲
```
16 20
```


اگر فرض کنید حجم فایل جلسه اول $5$ و جلسه دوم $11$ باشد و میان‌ترم بین **دو جلسه دوم و سوم** برگزار شود، حجم فایل میان‌ترم برابر $5 + 11 = 16$ و حجم فایل پایان‌ترم برابر $16 + 4 = 20$ خواهد شد.